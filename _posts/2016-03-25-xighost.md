---
layout: post
title: 那些年郗家招惹的各种鬼
date: 2016-03-25
author: 一把甘蔗渣
tags: [国史, 东晋, 笔记]
comments: true
toc: true
pinned: false
---

<br/>

郗鉴手下的兵吞了根会变大蛇的蕨。

>太尉郗鉴，字道徽，镇丹徒。曾出猎，时二月中，蕨始生。有一甲士，折食一茎，即觉心中淡淡（一作潭潭）欲吐。因归，乃成心腹疼痛。经半年许，忽大吐，吐出一赤蛇，长尺余，尚活动摇。乃挂著屋檐前，汁稍稍出，蛇渐焦小。经一宿视之，乃是一茎蕨，犹昔之所食。病遂除差。 
>
>（陶渊明《搜神后记》卷三）

<br/>

郗鉴侄女的坟招惹了鲁·厉鬼·肃。

>王伯阳家在京口，宅东有大冢，相传云是鲁肃墓。伯阳妇，郗鉴兄女也，丧亡，王平其冢以葬。后数年，伯阳白日在厅事，忽见一贵人，乘平肩舆，与侍从数百人，马皆浴铁。径来坐，谓伯阳曰：“我是鲁子敬，安冢在此二百许年。君何故毁坏吾家？“因顾左右：“何不举手！“左右牵伯阳下床，乃以刀环击之数百而去。登时绝死。良久复苏，被击处皆发疽溃，寻便死。一说王伯阳亡，其子营墓，得一漆棺，移至南冈。夜梦肃怒云：“当杀汝父。“寻，复梦见伯阳云：“鲁肃与吾争墓，若不如我，不复得还。“后于灵座褥上见血数，疑鲁肃之故也。墓今在长广桥东一里。 
>
>（《搜神后记》卷六）

<br/>

郗愔给傅夫人修坟也招惹了来路不明的古人（。

>晋司空郗方回葬妇于禹山，使会稽郡吏史泽治墓，多平夷古坟。后坏一冢，构制甚伟，器物殊盛。冢发，闻鼓角声，自是每如此。（刘义庆《幽冥录》。《太平御览》卷三百三十八）

<br/>

倒霉的郗恢。

>安帝隆安初，雍州刺史高平郗恢家内，忽有一物如蜥蜴，每来，辄先扣户，则便有数枚，便灭灯火。儿女大小，莫不惊惧，以白郗，不信，须臾即来。至龙安二年，郗恢与殷仲堪谋议不同，下奔京师，道路遇害，并及诸子。（《幽冥录》。《太平广记》卷第三百六十）

<br/>

闹鬼的郗徽。

>梁武郗皇后性妒忌。武帝初立，未及册命，因忿怒。忽投殿庭井中。众趋井救之，后已化为毒龙，烟焰冲天，人莫敢近。帝悲叹久之，因册为龙天王，便于井上立祠。（《两京记》。《太平广记》卷第四百一十八）

<br/>

郗士美表示我祖上什么鬼没见识过我还怕你一个老鼠吗！

>许下郗尚书士美，元和末为鄂州观察使，仁以抚下，忠以奉上，政化之美，载在册书。一日夙兴，将出视事，束带已毕，左手引鞟，未及陷足，忽有巨鼠过庭，北向拱立而舞。八座大怒，惊叱之，略无惮意，因掷靴以击，鼠则奔逸。有毒虺堕于鞟中，珠目锦身，长筴细螫，勃勃起于舌端。向无鼠妖，则必致臃指溃足之患矣。（高彦休《唐阙史》卷上）

<br/>
